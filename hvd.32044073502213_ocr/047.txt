
75 OPERUM THEODORETI 76
perfectumque habens in seipse exsistit. Non ergo profecit qua Verbum est; sed perfectum idem ipsum
manet, nullique mutationi obnoxium.
Prae-terea. ait Paulus de Filio : Humiliavit semetipsum. formam servi accipiens P. Cum itaque nullus ea re
offendatur , nec, cum audit humiliasse semetipsum, humile quid sentiat de Deo Verbo, quin potius ejus
admiretur clementiam; quomodo non superfluum eo offendi, quod profecisse eum audiamus? Siquidem
enim, co quod humiliatus est, nihildeitas lmsa est, nec utique quod profecerit laedenda 'est : ac, sicut
nostri causa humiliavit seme'ipsum, sic et nostri causa suscipit profectum, ut nos iterum in eo sapientia
proficiamus, qui olim peccato effecti sumus jumentis similes; proﬁciamusque gratia, qui olim Adae pra:-
varicationis rei sumus habiti odio. Omnia enim nostra nostri causa in seipsum suscepit Christus, ut in
melius cuncta commutet, bonique omnis hominum generi efliciatur principium.
Naturalis lex est, quae non sinat hominem majori longe prudentia praeditum osse, quam pro atatis
modo : sed et in nobis ita comparatum est, ut judicii vis quodammodo aetatis profectibus comes exsistat.
Erat ergo Verbum in carne factum homo, et perfectum erat; cum nimirum Dei sapientia ac virtus esset.
Cui tamen humanae indoli naturae cedendum erat, ne quid novum contuentibus videretur, corpore pau-
latim crescente nt homo sese prodebat : inque dies singulos sapientius cum videntibus, tum audientibus
apparebat : cum nimirum in omnibus, ut dictum est, perfectum esset, tametsi communem natura: in-
dolem retinebat. Cum ergo audis, Proﬁciebat sapientia et gratia, ne factam illi sapientia: accessionem
aliquam existimes (Dei enim Verbum nullius eget), sed quia videntibus sapientius semper atque gratius
erat, inde proﬁcere dictum est; ut inde jam admirantium habitus, quam ipsius magis proﬁceret.
Quod in aliquo proﬁcit, aliud est ab eo in quo prolicit. Cum ergo Jesus dictus sit sapientia proﬁcere ,
nou sapientia proficiebat , sed in illa animus hominis. Cum se enim quotidie deitas in eo detegeret ac
manifestaret, majori semper videntibus admirationi habebatur. Hocque sibi vult quod dictum est, Pro-
ﬁciebat sapientia. Ad hunc modum sapientia proﬁciebat humanitas : natura humana sapientiam induens;
hoc est, Dei Verbum paulatim per opera ac mirabiles effectus assumptum templum apud videntes deiﬁcans,
ea sibi ratione profectum asciscebat. In hunc modum natura humana sapientia proficiebat, per eam
deiﬁcata. Quamobrem nos quoque ad ejus, quod pro nobis homo factum cst,Verbi similitudinem, tum ﬁlii
Dei appellati sumus, tum dii. Proﬁciebat ergo humana natura sapientia, a corruptione ad incorruptionem,
atque ab humanae ratione natura: ad deitatis dignitatem provecta.
Audivi, inquit, ex sacra Scriptura, Dei Verbum factum hominem Jesu sortitum appellationem. Ipsum
ergo est quod proﬁciebat. Noli enim dividere, cum unum Paulus Christum pradicet. Atqui si videtur
profectum recipere, plane conﬁcitur ipsum imperfectum esse. Qui vero, cum ejusmodi sit, perfecte Patri
erit aequale? Nec Filii deitatem lmdes; nec Verbi dignitatem, etsi hoc perseveranter dicas, imminues,
quin iis ipsis quibus victurum te speras, victoria cades. Si enim omnino Verbum nosti carnem factum
atque hominem , uti divina Scriptura loquitur, quidni et ipsum qua: homini congrua sunt, sine peccato
pati concedis? Nam quia profectus debetur carni , dicatur proﬁcere qua ratione factum est in carne,
ejusque sibi innoxias affectiones asciscit. Non enim alterius cujusdam erat caro, sed ipsius Verbi. Ac sicut
ipsum carne passum esse dicimus, etsi caro sola passa sit; quando neque passum est ut Deus, sed ejus
patiebatur corpus : sic et proﬁcere dicatur, etsi nullum ut Deus carnis ipso profectu profectum reciperet.
Ipseque fateris, Dei adversarie, Dei Verbum carnem factum esse: quod nihil aliud indicat, quam induisse
carnem, atque hominem exstitisse. Sicut ergo, cum magnum quid de Verbo audieris, quodque illi nudo
congruat , ac antequam carnem indueret, ut cum dicitur lux, splendor, Patris sapientia, non carnem
intelligis, sed quod in carne Verbum inhabitavit : ita cum aliquid in Scripturis sacris dictum fuerit,
quod soli carni conveniat sive Specici humanae, ne in Verbum referas, sed naturae carnis tribue, qua;
sibi illa vindicat. Cum ergo quod proﬁceret dicitur, non ipsa per se sapientia proﬁciebat, qua sapientia est;
sed sapientia humanus paulatim animus, per eam clarus evadens ac conspicuus; quippe cum organum
esset ejus, qua: in eo erat deitatis, hoc pra'stans atque ministrans, ut illa paulatim se ex operibus pro—
deret.
Observa autem non dixisse, Verbum autem proﬁciebat, sed, Iesus; ne nudum Verbum intelligas, sed
posteaquam caro factum est. Quod si proﬁcere dicitur, eo quod illud susceperit quod est natum proﬁ-
cere, hoc est humanam naturam, ejus profecto id fuerit; ac qua illa prmdictum est, proﬁcere dictum sit.
Sic enim singula qure dicuntur, in suo quaeque consistent ordine, ut neque ea quae nudo Verbo conve-
niunt, ad humanam detrahantur rationem, neque humana ad deitatis rationem promoveant.
ρ Philipp. ιι, 7.
