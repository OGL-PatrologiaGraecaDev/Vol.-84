
75 ι OPERUM THEODORETI ‘ 76
perfectumuuc habens in seipse exsistit. Non ergo profecit qua Verbum est; sed perfectum idem ipsum
manet, nullique mutationi obnoxium.
Prmterea ait Paulus de Filio : Humiliavit semetipsum, formam servi accipiens ι). Cum itaque nullus ea re
offendatur , nec, cum audit humiliasse semetipsum, humile quid sentiat de Deo Verbo, quin potius ejus
admiretur clementiam; quomodo non superfluum eo offendi, quod profecisse eum audiamus? Siquidem
enim, eo quod humiliatus est, nihil deitas ltesa est, nec utiquequod profecerit laedenda est : ac, sicut
nostri causa humiliavit semetipsum, sic et nostri causa suscipit profectum, ut nos iterum in eo sapientia
proﬁciamus, qui olim peccato effecti sumus jumentis similes; proﬁciamusque gratia, qui olim Adm prte—
varicationis rei sumus habiti odio. Omnia enim nostra nostri causa in seipsum suscepit Christus, ut in
melius cuncta commutet, bonique omnis hominum generi elliciatur principium.
Naturalis lex est, quae non sinat hominem majori longe prudentia praeditum osse, quam pro artatis
modo : sed et in nobis ita comparatum est, ut judicii vis quodammodo aetatis profectibus comes exsistat.
Erat ergo Verbum in carne factum homo, et perfectum erat; cum nimirum Dei sapientia ac virtus esset.
Cui tamen humanae indoli natura: cedendum erat, ne quid novum contuentibus videretur, corpore pau-
latim crcscente ut homo sese prodebat : inque dies singulos sapientius cum videntibus, tum audientibus
apparebat : cum nimirum in omnibus, ut dictum est, perfectum esset, tametsi communem natura: in-
dolem retinebat. Cum ergo audis, Proﬁciebat sapientia et gratia, ne factam illi sapientiae accessionem
aliquam existimes (Dei enim Verbum nullius eget), sed quia videntibus sapientius semper atque gratius.
erat, inde proficere dictum est; ut inde jam admirantium habitus, quam ipsius magis proficeret.
Quod in aliquo proficit, aliud est ab eo in quo prolicit. Cum ergo Jesus dictus sit sapientia proficere ,
non sapientia proficiebat, sed in illa animus hominis. Cum se enim quotidie deitas in eo detegeret ac
manifestaret, majori semper videntibus admirationi habebatur. llocquc sibi vult quod dictum est, Pro-
ﬁciebat sapientia. Ad hunc modum sapientia proficiebat humanitas : natura humana sapientiam induens;
hoc est, Dei Verbum paulatim per opera ac mirabiles effectus assumptum templum apud videntes deificans,
ea sibi ratione profectum asciscebat. In hunc modum natura humana sapientia proficiebat, per eam
deificata. Quamobrem nos quoque ad ejus, quod pro nobis homofactum cst, Vcrbi similittzdincm, tum filii
Dei appellati sumus, tum dii. Proficiebat ergo humana natura sapientia, a corruptione ad incorruptionem,
atque ab humanae ratione natura: ad deitatis dignitatem provecta.
’ Audivi, inquit, ex sacra Scriptura, Dei Verbum factum hominem Iesu sortitum appellationem. Ipsum
ergo est quod proficiebat. Noli enim dividere, cum unum Paulus Christum praedicet. Atqui si videtur
profectum recipere, plane conficitur ipsum imperfectum esse. Qui vero, cum ejusmodi sit, perfecte Patri
erit aequale? Nec Filii deitatem laedes; nec Verbi dignitatem, etsi hoc perseveranter dicas, imminues,
quin iis ipsis quibus victurum te speras, victoria cades. Si enim omnino Verbum nosti carnem factum
atque hominem , uti divina Scriptura loquitur, quidni et ipsum qua: homini congrua sunt , sine peccato
pati concedis? Nam quia profectus debetur carni, dicatur proﬁcere qua ratione factum est in carne,
ejusque sibi innoxias affectiones asciscit. Non enim alterius cujusdam erat caro, sed ipsius Verbi. Ac sicut
ipsum carne passum esse dicimus, etsi caro sola passa sit; quando neque passum est ut Deus, sed ejus
patiebatur corpus : sic et prolicere dicatur, etsi nullum ut. Deus carnis ipso profectu profectum reciperet.
Ipseque fateris, Dei adversarie, Dei Verbum carnem factum esse: quod nihil aliud indicat, quam, induisse
carnem, atque hominem exstitisse. Sicut ergo, cum magnum quid de Verbo audieris, quodque illi nudo
congruat, ac antequam carnem indueret, ut cum dicitur lux, splendor, Patris sapientia, non carnem
intelligis, sed quod in 'carne Verbum inhabitat-it : ita cum aliquid in Scripturis sacris dictum fuerit,
quod soli carni conveniat sive speciei humanae, ne in Verbum referas, sed natura: carnis tribue, quas
sibi illa vindicat. Cum ergo quod proficeret dicitur, non ipsa per se sapientia proﬁciebat,qua sapientia est;
sed sapientia humanus paulatim animus, per eam clarus evadens ac conspicuus; quippe cum organum
esset ejus, quae in eo erat deitatis, hoc pra'stans atque ministrans, ut illa paulatim se ex operibus pro-
deret.
Obsertta autem non dixisse, Verbum autemproﬁciebat, sed, Iesus; ne nudum Verbum intelligas, sed
posteaquam caro factum est. Quod si proﬁcere dicitur, eo quod illud susceperit quod est natum proﬁ-
cere, hoc est humanam naturam, ejus profecto id fuerit; ac qua illa praedictum est, proficere dictum sit.
Sic enim singula. quze dicuntur, in suo quasque consistent ordine, ut neque ea quae nudo Verbo conve-
niunt, ad humanam detrahantur rationem, neque humana ad deitatis rationem promoveant. —
Ρ Philipp. tt, 7.
